---
{"dg-publish":true,"permalink":"/farkas-andras-liszt-mazeppa/"}
---

[[Farkas András\|Farkas András]]

"Hasonlóan a [[Richard Strauss\|Richard Strauss]] "[[Imígyen szóla Zarathustra\|Imígyen szóla Zarathustra]]" című szimfonikus költeményéhez mindig valami misztikus dolognak tűnt a Liszt Ferenc "Mazeppa" című szimfonikus költeménye. Nem tudtam, ki az a Mazeppa. És most a Hangversenykalauz és a Google segítségével utánanézhettem, és találtam egy YouTube-videót a "mazeppa liszt" címszó mellett, amit saját álló képeire [[Kóta Sára\|Kóta Sára]] készített [[Liszt\|Liszt]] zenéjének részleteivel, és a képeken idézetekkel a Byron-féle Mazeppa-változatból [[Kosztolányi\|Kosztolányi]] [fordításában](https://www.arcanum.com/en/online-kiadvanyok/Verstar-verstar-otven-kolto-osszes-verse-2/kosztolanyi-dezso-19890/anglia-es-irorszag-1ACF9/mazeppa-1AE1C/). Hát csodálatos, nézzék meg feltétlen.

Mazeppa egy kozák hetman volt, akit elfogtak, és egy megvadított lóhoz kötöztek, és ostorral elindították halálos száguldásra a rákötött emberrel. A ló rohant és rohant, és a [[Liszt\|Liszt]] "Mazeppa" zene is rohant.

És ekkor véget ér a diaporáma-videó. És a történet és a zene "happy end"-del zárul. Mert a kimúlt ló hátán az ember még él. És megtalálják helyi lakosok. És kiszabadítják kötéseiből, és felgyógyítják. Majd vezérüknek megválasztják Mazeppát. Ez egy a romantikában felkapott történet, amelynek első változatát [[George Byron\|George Byron]] költeményben dolgozta fel 1819-ben. [[Victor Hugo\|Victor Hugo]] 1829-ben jelentett meg egy kötetet, melynek egyik verse a Mazeppa címre hallgatott. Liszt Ferenc 1837-ben irt egy transzcendens etűdöt, amelyet 1847-ben nevezett el a [[Victor Hugo\|Victor Hugo]] vers alapján Mazeppává. Majd feldolgozta a 4. transzcendens, akkor már [[Mazeppa etűd\|Mazeppa etűd]]öt [...] szimfonikus költeménnyé. Amelyet 1851-ben mutattak be Weimarban. Készült még egy francia film a témából 1993-ban. A szimfonikus költemény d-mollban kezdődik és D-durban végződik. A rohanó zene átmegy poroszkálásba, majd dicshimnuszba. Közben [[Liszt\|Liszt]] olyan naturalisztikus elemeket használ, mint az ostorcsapás, a lónyerítés, majd a ló összerogyása és utolsó lehelete. Természetesen mindezt a zenekar eszközeivel.""