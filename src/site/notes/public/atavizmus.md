---
{"dg-publish":true,"dg-path":"atavizmus.md","permalink":"/atavizmus/"}
---

Az atavizmus a biológiában az ősökre való visszaütést jelent. Olyan anatómiai, vagy viselkedési jellemzők felbukkanása, amelyek nemzedékekkel korábban eltűntek, ezért gyakran fejlődési rendellenességnek tekintik. A csökevényes szervekkel együtt az evolúció fő bizonyítékai közé tartozik. Kialakulhat úgy, hogy mutáció révén újra működni kezdenek a régebben kikapcsolódott gének; másik oka lehet a magzati, vagy a tojásbeli fejlődés lerövidülése. A jegyek száma változhat attól függően, hogy a fejlődés lerövidült, vagy meghosszabbodott-e. A kifejezést Hugo de Vries vezette be a szakirodalomba 1901-ben. (forrás: [wiki](https://hu.wikipedia.org/wiki/Atavizmus))